---
title: 'Üretimhane ile JavaScript Temelleri Kursunun İlk Bölümü Tamamlandı!'
excerpt: 'Sizlere harika bir haberim var ve bu heyecanlı haberi paylaşmak isterim! JavaScript Temelleri Eğitimi kursumuzun ilk bölümünü başarıyla tamamladık.'
coverImage: '/assets/blog/uretimhane-ile-javascript-temelleri-kursunun-ilk-bolumu-tamamlandi/cover.png'
date: '2023-08-27T17:08:46.924Z'
author:
  name: Baris Guler
  picture: '/assets/blog/authors/hwclass.png'
ogImage:
  url: '/assets/blog/uretimhane-ile-javascript-temelleri-kursunun-ilk-bolumu-tamamlandi/cover.png'
---

Sizlere harika bir haberim var ve bu heyecanlı haberi paylaşmak isterim! **[JavaScript Temelleri Eğitimi](https://uretimhane.com.tr/etkinlikler/javascript-egitimi/)** kursumuzun ilk bölümünü başarıyla tamamladık. Üretimhane’nin önderliğinde organize ettiğimiz JavaScript Eğitimi’nin bu bölümde JavaScript'in temel konularını ele aldık ve katılımcılarımızla bu dili daha yakından tanıma fırsatı bulduk. Benim için de oldukça keyifli ve heyecanlı olan bu ilk haftayı tamamlamamız üzerine sizlerle deneyimlerimi paylaşmak istedim.

![](/assets/blog/uretimhane-ile-javascript-temelleri-kursunun-ilk-bolumu-tamamlandi/course.png)

Eğitimin ilk gününde genel olarak JavaScript’in doğası, değişkenler, veri tipleri ve operatörlerle başlamış olduk. Kontrol akışlarından if ve switch komutlarına, fonksiyonlardan bağlam (context) kavramına, diziler ve nesnelerden efektif dizi yönetimi ve obje organizasyonuna kadar pek çok konuyu kapsayan bu bölüm, katılımcılarımızın JavaScript'i nasıl kullanacaklarını daha iyi anlamalarına yardımcı olduğunu düşünüyorum.

Eğitim sürecini daha etkili hale getirmek için sunumlarımızı slides.com üzerinden düzenledik ve kurs içeriğini hazırlarken Notion'u kullandık. Sunumlar sırasında ise yarısında sunum ekranını diğer yarısında ise StackBlitz editörünü açarak, öğrencilerimize egzersizleri nasıl pratikte gerçekleştirebileceklerini interaktif şekilde gösterdik. Ayrıca, öğrencilerimiz kursun belirli bir bölümünü denemek ve kendilerini geliştirmek için interaktif olarak Codepen gibi seçenekleri de tercih ediyorlar.

![](/assets/blog/uretimhane-ile-javascript-temelleri-kursunun-ilk-bolumu-tamamlandi/notion.png)

Tüm bunlara ek olarak, kurs içeriğini paylaşmak üzere Google Drive'a yükledik ve katılımcılarımız, PDF içeriği ve ekran kaydının bulunduğu bu kaynağı kullanarak konuları daha iyi takip edebiliyorlar. Her başlık için paylaştığımız egzersizleri paylaşabilmeleri için katılımcıların kendilerine ayrılmış ayrı bir drive da mevcut.

![](/assets/blog/uretimhane-ile-javascript-temelleri-kursunun-ilk-bolumu-tamamlandi/slides.png)

Ayrıca, Üretimhane ekibi bu kursun her aşamasını düşünerek, her gün Zoom içinde ve dışında süreci kolaylaştırmamıza yardımcı oldu, olmaya devam ediyor. Eğitmenin bu süreç boyunca desteklenmesinin de bilinciyle nispeten zor detaylarla uğraştırmayan Üretimhane’ye teşekkür etmek istiyorum. Umarım ileriki kurs programlarında benzer ortaklıklarla öğrenim yolculuğunda kendilerini geliştirmek isteyen herkese bu minvalde yardımcı olmaya devam edeceğiz.

![](/assets/blog/uretimhane-ile-javascript-temelleri-kursunun-ilk-bolumu-tamamlandi/uretimhane-logo.png)

Ben de sahnede olmanın ve 20 yıllık endüstri deneyimimi paylaşmanın heyecanını yaşıyorum. Umarım bu kurs, katılımcılarımızın kariyer hedeflerine ulaşmalarına yardımcı olur ve gelecek aylar ve yıllar boyunca büyümelerine katkıda bulunur.

Tüm öğrencilerime destekleri ve katılımları için teşekkür ederim. İlerleyen günlerde kursun diğer heyecan verici başlıkları olan Javascript’te Asenkron Programlama, Tarayıcılarda JavaScript Etkileşimi, Derinlemesine Web API’ları, JavaScript ile Sunucu-taraflı Geliştirme ve JavaScript ile Fonksiyonel Programlama gibi konularla daha fazlasını öğrenmek ve bir JavaScript Geliştirici olmak için heyecanla çalışan katılımcıların gelişmelerine katkıda bulunmaya devam edeceğiz.

Okuduğunuz için teşekkür ederim.
