---
title: 'Üretimhane ile JavaScript Temelleri Kursunun İkinci Bölümü Tamamlandı!'
excerpt: 'Sizlere heyecan verici bir güncelleme sunmaktan mutluluk duyuyorum arkadaşlar!'
coverImage: '/assets/blog/uretimhane-ile-javascript-temelleri-kursunun-ikinci-bolumu-tamamlandi/cover.png'
date: '2023-08-27T17:08:46.924Z'
author:
  name: Baris Guler
  picture: '/assets/blog/authors/hwclass.png'
ogImage:
  url: '/assets/blog/uretimhane-ile-javascript-temelleri-kursunun-ikinci-bolumu-tamamlandi/cover.png'
---

Sizlere heyecan verici bir güncelleme sunmaktan mutluluk duyuyorum arkadaşlar: **[JavaScript Temelleri Eğitimi](https://uretimhane.com.tr/etkinlikler/javascript-egitimi/)**'nun ikinci bölümünü başarıyla tamamladık! **[İlk bölümdeki](https://www.hwclass.dev/posts/uretimhane-ile-javascript-temelleri-kursunun-ikinci-bolumu-tamamlandi)** giriş niteliğindeki çalışmalarımızı takip eden bu bölümde, bilgisayar bilimlerinin temellerinden başlayarak JavaScript'in işleyişini ve önemli kavramlarını ayrıntılı bir şekilde ele aldık. Her zamanki gibi heyecanım devam ederken paylaşmanın verdiği hazla soru-cevaplı oturumlarımız son hızıyla devam ediyor.

![](/assets/blog/uretimhane-ile-javascript-temelleri-kursunun-ilk-bolumu-tamamlandi/course.png)

Bu kursun ikinci bölümünde, bilgisayar bilimlerinin temellerinden başlayarak işe koyulduk. İşlem (Process), İş Parçacığı (Thread), Tek İş Parçacıklı (Single-threaded) ve Çok İş Parçacıklı (Multi-threaded)Ortamlar gibi konuları ele alarak JavaScript'in senkron ve asenkron programlamaya nasıl uyarlandığını inceledik. Ayrıca, JavaScript'i çalıştırmak için kullanılan V8 gibi engiler'ler üzerinden nasıl çalıştığını anlattık.

![](/assets/blog/uretimhane-ile-javascript-temelleri-kursunun-ikinci-bolumu-tamamlandi/promises-1.png)

JavaScript'in asenkron programlama yaklaşımını anlamak için, setTimeout ve setInterval gibi temel örneklemelerle başladık ve bu yaklaşımın nasıl işlediğini örneklerle pekiştirdik. Ardından, JavaScript'in asenkron işlemleri nasıl yönettiğini ve geliştirdiğini göstermek için Promise nesnesine derinlemesine bir bakış attık. Callback yaklaşımından daha modern ve okunaklı kodlara nasıl geçilebileceğini gösterdik ve async/await kullanarak asenkron süreçlerin nasıl düzenlenebileceğini anlattık.

![](/assets/blog/uretimhane-ile-javascript-temelleri-kursunun-ikinci-bolumu-tamamlandi/promises-2.png)

Eğitimimiz interaktif ve katılımcılarımızın becerilerini geliştirmeye odaklanmış durumda. Öğrencilerimiz, kurs içeriğini daha iyi anlamak ve uygulamak için StackBlitz ve Codepen gibi interaktif platformları etkin bir şekilde kullanıyorlar.

![](/assets/blog/uretimhane-ile-javascript-temelleri-kursunun-ikinci-bolumu-tamamlandi/async-await.png)

Kursun ilerleyen bölümlerinde daha fazla heyecan verici konu bizleri bekliyor. Tarayıcılarda JavaScript Etkileşimi, Derinlemesine Web API'ları, JavaScript ile Sunucu-taraflı Geliştirme ve JavaScript ile Fonksiyonel Programlama gibi konularla daha fazlasını öğrenmek ve bir JavaScript Geliştirici olmak için heyecanla çalışan katılımcılarımızın gelişmelerine katkıda bulunmaya devam edeceğiz.

Bu süreçte bize destek olan Üretimhane'ye ve tüm öğrencilerime teşekkür ederiz.

Yeni güncellemeler için beni takip etmeye devam edin!

Okuduğunuz için teşekkür ederim.
