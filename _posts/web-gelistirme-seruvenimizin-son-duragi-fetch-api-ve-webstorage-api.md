---
title: "Web Geliştirme Serüvenimizin Son Durağı: Fetch API ve WebStorage API"
excerpt: "Javascript Temelleri Kursu'muzun son bölümlerinden birisini başarıyla tamamladık ve artık web geliştirme serüvenimizin bir sonraki aşamasına geçme vakti geldi."
coverImage: '/assets/blog/web-gelistirme-seruvenimizin-son-duragi-fetch-api-ve-webstorage-api/cover.png'
date: '2023-09-15T17:08:46.924Z'
author:
  name: "Baris Guler"
  picture: '/assets/blog/authors/hwclass.png'
ogImage:
  url: '/assets/blog/web-gelistirme-seruvenimizin-son-duragi-fetch-api-ve-webstorage-api/cover.png'
---

Javascript Temelleri Kursu'muzun son bölümlerinden birisini başarıyla tamamladık ve artık web geliştirme serüvenimizin bir sonraki aşamasına geçme vakti geldi.

Bu derslerde, web geliştirme dünyasının temel konularına daha derin bir bakış attık. İlk olarak, Fetch API'si ile başladık ve web sayfalarının sunucularla nasıl iletişim kurduğunu ve veri alışverişi yaptığını öğrendik. Fetch API'ın yaptığı şey basitçe web uygulamalarının veri çekme ve gönderme yeteneklerini güçlendirmesi ve kullanıcı deneyimini zenginleştirmesi.

Ayrıca WebStorage API'larına odaklandık ve tarayıcılarda veri depolamanın ve bu verilere erişmenin yolunu açtık. Bu, kullanıcıların özel tercihleri, ayarları veya çevrimdışı veriler gibi bilgileri saklayabilmesini sağlıyor. Temelde localStorage ve sessionStorage'a odaklanarak katılımcı egzersizler de yaptık.

Bu konuları daha iyi anlamak ve uygulamak için katılımcılarımızla birlikte bir uygulama geliştirdik. Bu uygulama, deploy edilmiş bir endpoint'ten veriyi Fetch API ile çekip, bu veriyi WebStorage API ile tarayıcıda saklamayı içeriyordu. Bu uygulama sayesinde öğrencilerimiz, teorik bilgilerini pratik uygulamaya dökebilme fırsatı buldular.

Bu iki önemli konu, modern web geliştirme süreçlerinde kilit bir rol oynuyor. Veri alışverişi ve depolama, web uygulamalarını daha işlevsel hale getiriyor ve kullanıcı deneyimini artırıyor.

Bu dersleri başarıyla tamamladık ve artık web geliştirme serüvenimizin son birkaç durağına ulaştık. İlerleyen haftalarda sunucu-taraflı geliştirmeye odaklanacak ve daha fazla web API'sini keşfedeceğiz. Tabii Javascript'in fonksiyonel tarafını da keşfedeceğiz.

Başta Üretimhane ve tüm katılımcılar olmak üzere, bu heyecan verici serüvene katıldığınız için teşekkür ederiz. Daha fazlasını öğrenmek ve daha fazla kod yazmak için hazır mısınız?

Güncellemeler için beni takip etmeye devam edin. Okuduğunuz için teşekkür ederim.
